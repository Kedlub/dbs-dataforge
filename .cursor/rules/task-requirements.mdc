---
description: 
globs: 
alwaysApply: true
---
# Rozsah projektu
Cílem projektu je vytvoření databázové aplikace dle výše zmíněných požadavků. Studenti si vyhledají požadované zadání samostatně, případně mohou požádat o přidělení úlohy cvičícího. Zde je vhodný prostor pro spolupráci s konkrétními firmami.

Rozsah projektu musí být konzultován se cvičícím. Předpokládá se znalost návrhu a tvorby aplikací podle již absolvovaných předmětů. Aplikaci budou využívat min. dvě různé role – např. administrátor, běžný uživatel, registrovaný uživatel, zaměstnanec libovolného oddělení, apod.

Orientačně je možné říci, že výsledný projekt (databáze + aplikace) bude zahrnovat (vše bude vytvořeno řádně v databázi a zobrazeno a využito v aplikaci) SMYSLUPLNÉ použití následujícího: 

cca. 10 tabulek navrženého datového modelu (individuální domluva)
alespoň jeden číselník – viz. například https://cs.wikipedia.org/wiki/%C4%8C%C3%ADseln%C3%ADk
alespoň tři pohledy. které budou volány z aplikace
alespoň tři funkce různého typu s odpovídající složitostí
alespoň tři uložené procedury
alespoň dva triggery
alespoň jedna transakce s ošetřeným chováním při rollbacku
použití indexů na neklíčové sloupce
použití kompozitních primárních klíčů
vyzkoušet si použití datového typu JSON v moderních relačních databázích (rozumné použití včetně filtrace nad těmito sloupci může ovlivnit počet požadovaných databázových tabulek, případně odpuštění jednoho ze zde uvedených požadavků – záleží na domluvě se cvičícím)
v databázovém serveru bude vytvořen uživatel s potřebnými právy pouze k databázovým objektům, které pro správný běh aplikace potřebuje – tzn. root (admin) účet nebude aplikací používán, vč. omezení přístupu pouze z potřebné IP adresy
doporučené rozjetí projektu v Dockeru pomocí docker-compose – bude zajištěna inicializace struktury databáze a nahrání dat při startu
verzování vývoje pomocí Gitu
vhodným způsobem zajistit ukládání obrázků, které budou v aplikaci načteny a zobrazeny
aplikace bude využívat minimálně 2 plnohodnotné formuláře (např. ošetření vstupních polí, apod.) pro vytváření nebo modifikaci dat v tabulkách
V cca třetím, max čtvrtém týdnu bude termín odevzdání / zkonzultování se cvičícím uvažovaný model databáze, popis realizované domény (zaměření projektu) a návrh použití databázových pohledů, funkcí, procedur a triggerů. V rámci této konzultace proběhne také nahlášení použitých technologií (případně ORM frameworků) při tvorbě projektu.

# Hodnocení projektu
Projekt je hodnocen maximálně 50 body.

Hodnocení jednotlivých částí projektu:

## Body
Databázový model a rozsah	10
IImpementace databáze	5
Funkčnost aplikace 	20
Prezentace	10
Dokumentace	5
Celkem	50
V rámci 10 bodů za prezentaci bude zahrnuto i hodnocení individuálního podílů jednotlivých členů týmu na vypracování projektu.

## Body budou strhávány za např.:

tabulky bez PK,
za neužívání NOT NULL omezení,
za špatné nastavení kardinalit a parcialit,
za zbytečné „nadužívání“ identifikující relace,
za nevhodně zvolené datové typy.
nefunkčnost modulu, aplikace, části, chybně navržená konekce (nestabilní).
chybnou či nesprávně provedenou analýzu.
NEDODRŽENÍ ZADÁNÍ – TZN. NESPLNĚNÉ BODY ZADÁNÍ PROJEKTU – takovýto projekt NEBUDE UZNÁN.
Každý tým musí:

provést stručnou prezentaci svého projektu (v rozsahu 10 -15 minut),
odevzdat zprávu o projektu,
odevzdat všechny zdrojové kódy (!okomentované!) a backup databáze
Zpráva o projektu
Pro vypracování zprávy o projektu využijte šablonu!

Zpráva o projektu zahrnuje uživatelskou a programovou dokumentaci.

Uživatelská dokumentace
obsahuje informace o instalaci aplikace a jejím užití.
Programová dokumentace
Má dvě části.

Datová část:
Popis zadavatelské dokumentace (zadání projektu)
Analýza
Konceptuální datový model (ERD)
Logický datový model
Datový slovník (fyzický model dat)
Aplikační část:
Použité prostředí, instalace.
Popis celé aplikace.
Popis jednotlivých modulů.